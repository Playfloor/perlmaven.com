=title Perl Editor
=timestamp 2015-06-24T12:45:56
=indexes IDE, editor, Padre, vim, emacs, Eclipse, Komodo
=status show
=books beginner
=author szabgab
=comments_disqus_enable 0
=translator rozie
=original perl-editor

=abstract start

Perlowe skrypty czy programy w Perlu są po prostu prostymi plikami tekstowymi.
Możesz do ich tworzenia używać dowolnego rodzaju edytora tekstu, ale nie powinieneś
korzystać z procesora tekstu. Pozwól, że zasugeruję kilka edytorów oraz IDE.

BTW, ten artykuł jest częścią <a href="/perl-tutorial">samouczka Perla</a>.

=abstract end

Możesz też obejrzeć video o <a href="/beginner-perl-maven-editors">edytorach i IDE</a>.

<h2>Edytor czy IDE?</h2>

Do programowania w Perlu możesz korzystać zarówno ze zwykłych edytorów tekstu jak i z
<b>Zintegrowanych Środowisk Programistycznych</b>, zwanych inaczej IDE.

Najpierw opiszę edytory na głównych platformach z których możesz korzystać,
następnie IDE, które są zwykle niezależne od platformy.

<h2>Unix / Linux</h2>

Jeśli pracujesz na Linuksie lub Uniksie, wówczas najpopularniejsze edytory to
<a href="http://www.vim.org/">Vim</a> oraz
<a href="http://www.gnu.org/software/emacs/">Emacs</a>.
Mają bardzo różną filozofię, zarówno od siebie nawzajem, jak i od większości innych edytorów.

Jeśli znasz którykolwiek z nich, zalecałbym używanie właśnie jego.

Dla każdego z nich istnieją specjalne rozszerzenia lub tryby, które zapewniają lepsze wsparcie dla Perla,
ale nawet bez nich są one bardzo dobre do programowania w Perlu.

Jeśli nie jesteś obeznany z tymi edytorami, prawdopodobnie zalecałbym,
abyś oddzielił swoją krzywą uczenia w Perlu od swojego doświadczenia z nauką edytorów.

Oba te edytory są bardzo potężne, ale ich opanowanie wymaga wiele czasu.

Prawdopodobnie lepiej jest skupić się teraz na nauce Perla, a później zająć nauką jednego
z tych edytorów.

Choć natywnie pochodzą z Uniksa/Linuksa, zarówno
<b>Emacs</b> jak i <b>Vim</b> są dostępne na wszystkich ważniejszych systemach operacyjnych.

<h2>Edytory Perla dla Windows</h2>

Na Windows, wielu ludzi używa tak zwanych "edytorów Programistycznych

<ul>
<li><a href="http://www.ultraedit.com/">Ultra Edit</a> jest edytorem płatnym.</li>
<li><a href="http://www.textpad.com/">TextPad</a> to shareware.</li>
<li><a href="http://notepad-plus-plus.org/">Notepad++</a> jest wolnoźródłowym i darmowym edytorem.</li>
</ul>

Korzystałem wiele z <b>Notepad++</b> i nadal mam go zainstalowanego na mojej maszynie z Windows,
ponieważ potrafi być bardzo użyteczny.

<h2>Mac OSX</h2>

Nie posiadam Maka, ale zgodnie z ankietą popularności,
<a href="http://macromates.com/">TextMate</a> jest najczęściej używanym edytorem
do programowania w Perlu na Makach.

<h2>Perlowe IDE</h2>

Żaden z wyżej wymienionych nie jest IDE, co znaczy, że żaden z nich nie zapewnia
prawdziwego, wbudowanego debuggera dla Perla. Także żaden z nich nie oferuje właściwej dla języka pomocy.

<a href="http://www.activestate.com/">Komodo</a> od ActiveState kosztuje parę setek dolarów.
Istnieje wersja darmowa o ograniczonych możliwościach.

Ludzie, którzy już są użytkownikami <a href="http://www.eclipse.org/">Eclipse</a> mogą chcieć wiedzieć,
że istnieje plugin do Perla dla Eclipse zwany EPIC. Istnieje także projekt zwany
<a href="https://github.com/skorg/perlipse">Perlipse</a>.

<h2>Padre, Perlowe IDE</h2>

W lipcu 2008 zacząłem pisać <b>IDE dla Perla w Perlu</b>. Nazwałem to Padre -
Perl Application Development and Refactoring Environment albo
<a href="http://padre.perlide.org/">Padre, the Perl IDE</a>.

Wielu ludzi dołączyło do projektu. Jest rozpowszechniany przez większe dystrybucje Linuksa
a także może być zainstalowany z CPAN. Po szczegóły zapraszam na stronę
<a href="http://padre.perlide.org/download.html">download</a>.

W wielu aspektach nadal nie jest tak mocne jak Eclipse czy Komodo, ale w paru innych,
szczególnych dla Perla obszarach juz jest lepsze niż tamte dwa.

Co więcej, jest bardzo aktywnie rozwijane.
Jeśli szukasz <b>edytora Perla</b> lub <b>IDE Perla</b>,
zalecałbym, abyś je wypróbował.

<h2>Wielka ankieta edytorów Perla</h2>

W październiku 2009 przeprowadziłem ankietę i zapytałem
<a href="http://perlide.org/poll200910/">Z jakiego edytora(-ów) czy IDE korzystasz do programowania w Perlu?</a>

Teraz możesz iść z prądem, pod prąd, albo wybrać edytor perla, który Ci pasuje.

<h2>Inne</h2>

Alex Shatlovsky poleca <a href="http://www.sublimetext.com/">Sublime Text</a>, który jest edytorem niezależnym od platformy,
ale kosztującym pieniądze.

<h2>Dalej</h2>

Następna część samouczka jest małym krokiem w bok aby omówić <a href="/perl-on-the-command-line">Perla w wierszu poleceń</a>.
